{ "value" : "<b>La vitalità</b></br>Una domanda fondamentale alla quale urbanisti, sociologi ed economisti cercano di rispondere è cosa rende viva una città. In \"The Death and Life of Great American Cities\", uno dei libri più influenti nel campo della pianificazione urbana, Jane Jacobs introduce il concetto di <i>tessuto urbano</i>, sostenendo che la decadenza di una città è determinata da una riduzione significativa della mobilità pedonale (causata ad esempio dalla costruzione di una strada a percorrenza veloce o di complessi molto grandi) e che la vitalità di una città è creata dalla presenza costante di pedoni in qualsiasi momento della giornata. </br>Più in dettaglio, Jane Jacobs nel suo libro sostiene che per mantenere viva una grande città è necessario mantenerne la diversità incoraggiando<ul style='list-style-type:disc'><li><i>l'uso diversificato del territorio</i>, ovvero facendo in modo che il quartiere serva più di due funzioni primarie e possa quindi attrarre persone di diversa estrazione,</li><li><i>la presenza di isolati piccoli</i> che facilitano contatti e creazione di opportunità,</li><li><i>la presenza di costruzioni aventi diverso valore</i> perchè siano disponibili affitti sia alti che bassi,</li><li>ed infine <i>la presenza di una densità abbastanza alta di persone e costruzioni.</i></li></ul></br><b>Come misurare la vitalità: la densità di occupati</b></br>Uno dei modi più efficaci per misurare la vitalità è il monitoraggio del traffico telefonico di una specifica area. Nell'articolo intitolato \"The Death and Life of Great Italian Cities: A Mobile Phone Data Perspective\", attraverso uno studio di correlazione tra la vitalità così misurata e varie grandezze facilmente misurabili, gli autori hanno individuato delle variabili correlate con la vitalità, tra cui appunto il tipo di alloggi.</br>&nbsp;" }
